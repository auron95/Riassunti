  \section{Rappresentazioni di gruppi particolari}
   Per costruire la tabella dei caratteri, dobbiamo costruire delle rappresentazioni da cui estrarre le irriducibili. Ci sono sostanzialmente due modi: il primo è inferendo sulla struttura del gruppo, la seconda è costruendo rappresentazioni su spazi vettroiali diversi (come le potenze esterne). In questa sezione ci occuperemo del primo metodo.
  
  \subsection{Gruppi abeliani}
   Le rappresentazioni dei gruppi abeliani sono particolarmente semplici. Vale infatti la seguente proposizione:
   \begin{myprop}
    Sia $G$ un gruppo, e siano $\rho_i$ le sue rappresentazioni irriducibili. Allora G è abeliano se e solo se tutte le $\rho_i$ hanno grado 1.
   \end{myprop}
    
   \begin{proof}
    Supponiamo che $G$ sia abeliano. Allora ho $\abs G$ classi di coniugio e pertanto altrettante rappresentazioni irriducibili. Dato che $\sum_i n_i^2 = \abs G$ segue $n_i = 1$.
    
    Viceversa, supponiamo che $G$ sia un gruppo le cui rappresentazioni irriducibili hanno grado 1. Consideriamo una rappresentazione $\rho$ fedele di $G$ (ad esempio quella regolare), quindi possiamo decomporla in irriducibili di grado 1. Questo significa che esiste una base in cui tutte le $\rho_g$ sono diagonali, e pertanto commutano. Dunque $\rho_g\rho_h = \rho_h\rho_g \Rightarrow \rho_{gh} = \rho_{hg}$ e per l'iniettività di $\rho$ ho finito.
   \end{proof}
  \subsection{Sottogruppi normali}
    Se il gruppo ha sottogruppi normali, possiamo ottenere gratuitamente delle rappresentazioni del gruppo conoscendo quelle di un gruppo più piccolo.
    
    \begin{myprop}
     Sia $N$ sottogruppo normale di $G$, e sia $\sigma$ una rappresentazione del quoziente $G/N$. Allora $\sigma$ si può estendere in modo naturale a rappresentazione $\rho$ di $G$, e in particolare le rappresentazioni del quoziente sono in relazione biunivoca con quelle di $G$ il cui $\Ker$ contiene $N$. Inoltre le irriducibili in $G/N$ sono irriducibili anche in $G$.
    \end{myprop}
    \begin{proof}
     Basta mandare mappare l'applicazione $\sigma_{gN}$ in $\rho_g$ assicurandosi che sia una buona definizione. E' simile alla corrispondenza biunivoca tra sottogruppi.
     Per quanto riguarda l'irriducibilità, basta vedere che, se $R\subset G$ è un insieme di rappresentanti delle classi laterali di $N$, allora 
     \[
      \frac{\abs{N}}{\abs{G}} \sum_{g\in R}\Tr \sigma_{gN}\conj{\Tr \sigma_{gN}} = \frac1{\abs G} \sum_{g\in R} \abs N \Tr \sigma_{gN}\conj{\Tr \sigma_{gN}} = \frac1{\abs G} \sum_{g\in G} \conj{\Tr \rho_{g}}
     \]
     quindi i due caratteri hanno la stessa norma.
    \end{proof}
    
    \begin{myexample} [Tabella dei caratteri di $Q_8$]
    Voglio costrure la tabella dei caratteri di $Q_8$. Ho 5 classi di coniugio, quindi 5 rappresentazioni. Una è l'identità. Per trovarne altre 3, posso pensare che $\{1,-1\}$ è normale, e quozientando ottengo $\Cyc_2 \times \Cyc_2$, che ha 3 rappresentazioni irriducibili non banali (scelgo quale dei 3 sottogruppi mandare nell'identità, e il resto andrà in $-1$). Sollevandole in $Q_8$, ottengo $\rho_i,\rho_j,\rho_k$. L'ultima rappresentazione, di grado 2, la ottengo per ortogonalità.
     \[
      \begin{array}{|c|ccccc|}
      \hline
       Q_8    & \{1\} & \{-1\} & \{\pm i\} & \{\pm j\} & \{\pm k\} \\ \hline
       Id     &   1   &    1   &     1     &     1     &     1     \\ 
       \rho_i &   1   &    1   &     1     &    -1     &    -1     \\
       \rho_j &   1   &    1   &    -1     &     1     &    -1     \\
       \rho_k &   1   &    1   &    -1     &    -1     &     1     \\
       \rho_2 &   2   &   -2   &     0     &     0     &     0     \\ \hline
      \end{array}
     \]
     
     
    \end{myexample}


  
  \subsection{Prodotto diretto}
   
   Vogliamo ora indagare come sono fatte le rappresentazioni di un prodotto diretto di gruppi, a partire dalle rappresentazioni sui singoli gruppi.
   
   Date due rappresentazioni $\rho$ di $G_1$, $\sigma$ di $G_2$, possiamo generalizzare il prodotto di rappresentazioni.
   \begin{mydef}
    Si definisce il \myname{prodotto tensoriale} di rappresentazioni la rappresentazione di $G_1\times G_2$ data da
    \[
     (\rho \tensor \sigma)(g_1,g_2) = \rho_{g_1} \tensor \rho_{g_2} 
    \]
   \end{mydef}

   \begin{myprop}
    Il carattere del prodotto tensoriale vale
    \[
     \chi_{\rho\tensor\sigma}(g_1,g_2) = \chi_\rho(g_1)\chi_\sigma(g_2)
    \] 
   \end{myprop}

   \begin{proof}
    Per le proprietà del prodotto tensore di spazi vettoriali, vale $\Tr(\rho_{g_1}\tensor \sigma_{g_2})= \Tr{\rho_{g_1}}\Tr{\sigma_{g_2}}$
   \end{proof}
   
   Abbiamo quindi ottenuto una rappresentazione di $G_1\times G_2$, ci chiediamo quando è irriducibile. 
   \begin{myprop}
    Le rappresentazioni $\sigma$ e $\rho$ sono irriducibili se e solo se $\rho \tensor \sigma$ è irriducibile.
    
    Inoltre tutte le rappresentazioni irriducibili di $G_1\times G_2$ sono della forma $\rho \tensor \sigma$, con $\rho,\sigma$ irriducibili.
   \end{myprop}
   \begin{proof}
    Facciamo il conto con il carattere di $\rho \tensor \sigma$.
    \begin{align*}
     \herm{\chi_{\rho\tensor\sigma}}{\chi_{\rho\tensor\sigma}} &= \frac1{\abs {G_1}\abs{G_2}}\sum_{g_1 \in G_1}\sum_{g_2\in G_2} \chi_\rho(g_1)\chi_\sigma(g_2)\conj{\chi_\rho(g_1)\chi_\sigma(g_2)} = \\
     &= \frac1{\abs {G_1}}\sum_{g_1 \in G_1} \chi_\rho(g_1)\conj{\chi_\rho(g_1)}\cdot\frac1{\abs {G_2}}\sum_{g_2\in G_2}\chi_\sigma(g_2)\conj{\chi_\sigma(g_2)}\\
     &= \herm{\chi_\rho}{\chi_\rho}\herm{\chi_\sigma}{\chi_\sigma}
    \end{align*}
    e ora si ha la tesi per il criterio di irriducibilità.
    
    Per il secondo punto invece, mostriamo che un qualsiasi carattere $f$ (funzione di classe) su $G_1\times G_2$, ortogonale a tutti i caratteri della forma $\chi_\rho(g_1)\chi_\sigma(g_2)$, è nullo. Quindi sia
    \[
     \sum_{g_1,g_2} f(g_1,g_2) \conj{\chi_\rho(g_1),\chi_\sigma(g_2)}=0
    \]
    
    Fissiamo $\sigma$, e sia $h(g_1)=\sum_{g_2} f(g_1,g_2)\conj{\chi_\sigma(g_2)}$. Allora
    \[
     \sum_{g_1}h(g_1)\conj{\chi_\rho(g_1)}=0 \qquad\qquad \forall \rho
    \]
    Poichè deve valere per ogni rappresentazione $\rho$, e $h$ è una funzione classe, allora deve essere $h\equiv 0$. Analogamente si conclude che $f \equiv 0$.


   \end{proof}
   
  \subsection{Rappresentazioni di $S_n$}
    Indaghiamo le rappresentazioni del gruppo simmetrico $S_n$, che è complicato dato che ha pochi sottogruppi normali.
    
    \begin{myprop}
     Le uniche rappresentazioni di grado 1 di $S_n$ sono quella banale e il segno.
    \end{myprop}
    \begin{proof}
     Dato che devo immergere $S_n$ in $C^*$ che è abeliano, allora i commutatori devono stare nel $\Ker$. Dato che i commutatori sono $A_n$, le uniche possibilità sono $\sigma \cdot v = v$ o $\sigma \cdot v=\sgn(\sigma)v$.
    \end{proof}
    
    Una rappresentazione naturale per $S_n$ è quella data da $\bC^n$ dove $\sigma \cdot v$ permuta le componenti di $v$. Chiaramente il sottospazio $\Span(1,1,\dots,1)$ è $G$-invariante. Vediamo che la sottorappresentazione supplementare (che chiameremo $\std$) è irriducibile.
    
    \begin{myprop}
     La rappresentazione per permutazioni di $\bC^n$ è somma di due irriducibili.
    \end{myprop}
    \begin{proof}
     Calcoliamo la norma del carattere. Sia quindi $[\sigma]$ la matrice associata all'azione di $\sigma$ rispetto alla base canonica.
     Dobbiamo quindi calcolare
     \[
      \frac1{n!}\sum_{\sigma\in S_n} \left(\sum_i [\sigma]_i^i\right)\conj{\left(\sum_i[\sigma]_i^i\right)}
     \]
     Dato che $[\sigma]$ è una matrice di permutazione, in particolare è reale e possiamo scordarci di coniugare. Apro il prodotto e ottengo
     \[
      \frac1{n!}\sum_{\sigma\in S_n} \sum_i \sum_j [\sigma]_i^i[\sigma]_j^j
     \]
     
     Adesso posso fare \emph{double-counting} (o forse dovremmo dire \emph{triple-counting}) per scambiare i simboli di sommatoria e ottenere
     \[
      \frac1{n!}\sum_i \sum_j\sum_{\sigma\in S_n} [\sigma]_i^i[\sigma]_j^j      
     \]
     A $i,j$ fissati, $\sum_{\sigma\in S_n} [\sigma]_i^i[\sigma]_j^j$ conta le permutazioni che fissano sia $i$ che $j$.
     
     Quindi divido nei due casi $i=j$ e $i\ne j$ e ottengo
     \[
      \frac1{n!}\sum_i (n-1)! +  \frac1{n!}\sum_{i\ne j} (n-2)! = 2
     \]
     
     L'unica possibilità è dunque che la rappresentazione sia somma di due irriducibili distinte.
    \end{proof}
  





